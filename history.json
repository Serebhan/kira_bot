"Моя історія",
"Проїхав дуже швидко велосипед, мало кава з рук не вилетіла. Мабуть тому-що у вухах улюблена музика і мрії позбавили реальності. Що б ще сьогодні такого зробити, щоб день не пройшов даремно. Так незвично жити без сирен. Вже п'ятий рік на носі, а я все чекаю. Хоч би не забути. Попри бажання все відбудувати, ми трохи позалишали, щоб діти питали. Ті діти, що бачили не питають. Вони ніякі не діти. Вчаться, як не діти. Переймаються горем інших, як не діти. І всі хочуть в армію. Про сексизм забули. Почали покладатися на жіночу інтуїцію. На кожній вулиці ТРО. Ще діти весь час гуглять де війна, щоб відправити допомогу, там де треба, але щось два роки таких видалися, що тихо кругом. Так вони почали допомагати сусідам. От хтось, наприклад, живе сам. Взяли зібралися, напекли якихось пиріжків і стукають, дзвонять в двері. Порушують тишу своїм галасом. Що й казати про дорослих. А на кого ж діти дивляться? Дорослі дуже постаріли. Дуже. Але щасливі. Кожен займається тим чим мріяв з дитинства, але ніяк не міг почати. Ми почали цінувати час і стали сміливі для того, щоб жити своїм життям. Ми перестали чекати слушного моменту. Виявляється, що приблизно 80% третину життя присвятили тому, що аж ніяк не хотіли. Просто робили, бо звикли. Якось змінилося все. Великі міста перестали бути великими. Замість того, щоб годувати ненажерливі мегаполіси, люди з якогось дива масово поперекваліфікувались на фермерів. Не знаю як пояснити цей феномен. Може зрозуміли, що продукт завжди актуальний. Та й працювати на землі завжди вдячна справа. Якось почуваєш себе інакше. Ну і не без того, що якось змінилась тенденція на закупку. З малих ферм завжди дорожче так щоб купити десь супермаркеті, але й у фермера вже беруть не по 3 копійки. Одним словом - війна щось з нами зробила. Вже бачимо, що не даремно стільки людей віддало життя.",
